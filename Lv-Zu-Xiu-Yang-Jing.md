# 吕祖养生经

天尊曰：天之道，利而不害；圣人之道，为而不争。

故与时争之者昌，与人争之者凶。吉凶祸福，渺渺冥冥，其灾祸也，非富贵者，可请而避；其荣盛也，非贫贱者，可欲而得。

惟为恶则祸来，惟修善则福生。

福生于清俭，德生于卑退；道生于安静，命生于和畅；患生于多欲，祸生于多贪；过生于清慢，罪生于不仁。

仁者修善积德，成仁入德，以忠以孝，希圣希贤。伯夷步叔齐之高风，曾参闵子之大孝，人殁道存，充赛天地。或悔过自新，虽失之于少壮；修行赎罪，冀行之于暮哀。

静以安身，和以保神，精以致真。

抱经济之才，泛然若无；洞古今之事，旷然若虚。

爵之不动，禄之弗受，忘形乎尘俗之忠，得性出云霞之外。

希高敖古，克己知几，潇洒蓬门，贫同原宪。

箪瓢陋巷，乐想颜回。闲邪存诚，守瓶热玉。

超迹滓秽，栖真虚无。有事无事，常若无心。处寂处喧，其志唯一。制念以定志，静身以安神，保气以存精，思想两忘，方可云道。

是故有有不有，无无不无，有者因无而生，形者须神而立，故有乃无之宫。

形乃神之宅，所以全宅以安主。修身以养神，若气散归空。游神为变，犹火之于烛，烛靡则火不居。

水之于堤，堤坏则水不住，魂劳神散，何道可成？神者魂也。降之于天，鬼者魄也；经之于地，是为神能服气。形能食味，气清则魂爽，形劳则魄浊，服气者绵绵而不死，身腾于天；食味者混混而王亡，形沉于地。

修行之士，性命双修，形神合一，故能长生。故一飧一寢，性命相关；一坐一行，死生是赖。虚心不外，入于怰怰，奇妙可以自得，而难以口言。虽不深造洞天，远寻福地，亦可以延生，娱景岁月，其如道何。